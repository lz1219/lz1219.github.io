<?xml version="1.0" encoding="utf-8"?>
<search> 
  
  
    
    <entry>
      <title>读林觉民《与妻书》有感</title>
      <link href="/2024/09/05/%E4%B8%8E%E5%A6%BB%E4%B9%A6/"/>
      <url>/2024/09/05/%E4%B8%8E%E5%A6%BB%E4%B9%A6/</url>
      
        <content type="html"><![CDATA[<hr><h3 id="与妻书"><a href="#与妻书" class="headerlink" title="与妻书"></a>与妻书</h3><blockquote><p>  意映卿卿如晤，吾今以此书与汝永别矣！吾作此书时，尚是世中一人；汝看此书时，吾已成为阴间一鬼。<br>  吾作此书，泪珠和笔墨齐下，不能竟书而欲搁笔，又恐汝不察吾衷，谓吾忍舍汝而死，谓吾不知汝之不欲吾死也，故遂忍悲为汝言之。<br>  吾至爱汝，即此爱汝一念，使吾勇于就死也。<br>  吾自遇汝以来，常愿天下有情人都成眷属；然遍地腥云，满街狼犬，称心快意，几家能彀？司马青衫，吾不能学太上之忘情也。<br>  语云：仁者 “老吾老，以及人之老；幼吾幼，以及人之幼。<br>  吾充吾爱汝之心，助天下人爱其所爱，所以敢先汝而死，不顾汝也。<br>  汝体吾此心，于啼泣之余，亦以天下人为念，当亦乐牺牲吾身与 汝身之福利，为天下人谋永福也。<br>  汝其勿悲！汝忆否？四五年前某夕，吾尝语曰“与使吾先死也，无宁汝先我而死”汝初闻言而怒，后经吾婉解，虽不谓吾言为是，而亦无词相答。<br>  吾之意盖谓以汝之弱，必不能禁失吾之悲，吾先死，留苦与汝，吾心不忍，故宁请汝先死，吾担悲也。<br>  嗟夫！谁知吾卒先汝而死乎？吾真真不能忘汝也！回忆后街之屋，入门穿廊，过前后厅，又三四折，有小厅，厅旁一室，为吾与汝双栖之所。<br>  初婚三四个月，适冬之望日前后，窗外<strong>疏梅筛月影</strong>，依稀掩映；吾与汝并肩携手，低低切切，何事不语？何情不诉？及今思之，空余泪痕。<br>  又回忆六七年前，吾之逃家复归也，汝泣告我“望今后有远行，必以告妾，妾愿随君行”吾亦既许汝矣。<br>  前十余日回家，即欲乘便以此行之事语汝，及与汝相对，又不能启口，且以汝之有身也，更恐不胜悲，故惟日日呼酒买醉。<br>  嗟夫！当时余心之悲，盖不能以寸管形容之。<br>  吾诚愿与汝相守以死，第以今日事势观之，天灾可以死，盗贼可以死，瓜分之日可以死，奸官污吏虐民可以死，吾辈处今日之中国，国中无地无时不可以死。<br>  到那时使吾眼睁睁看汝死，或使汝眼睁睁看吾死，吾能之乎？抑汝能之乎？即可不死，而离散不相见，徒使两地眼成穿而骨化石，试问古来几曾见破镜能重圆？则较死为苦也，将奈之何？今日吾与汝幸双健。<br>  天下人不当死而死与不愿离而离者，不可数计，钟情如我辈者，能忍之乎？此吾所以敢率性就死不顾汝也。<br>  吾今死无余憾，国事成不成自有同志者在。<br>  依新已五岁，转眼成人，汝其善抚之，使之肖我。<br>  汝腹中之物，吾疑其女也，女必像汝，吾心甚慰。<br>  或又是男，则亦教其以父志为志，则吾死后尚有二意洞在也。<br>  幸甚，幸甚！吾家后日当甚贫，贫无所苦，清静过日而已。<br>  吾今与汝无言矣。<br>  吾居九泉之下遥闻汝哭声，当哭相和也。<br>  吾平日不信有鬼，今则又望其真有。<br>  今是人又言心电感应有道，吾亦望其言是实，则吾之死，吾灵尚依依旁汝也，汝不必以无侣悲。<br>  吾平生未尝以吾所志语汝，是吾不是处；然语之，又恐汝日日为吾担忧。<br>  吾牺牲百死而不辞，而使汝担忧，的的非吾所忍。<br>  吾爱汝至，所以为汝谋者惟恐未尽。<br>  汝幸而偶我，又何不幸而生今日之中国！吾幸而得汝，又何不幸而生今日之中国！卒不忍独善其身。<br>  嗟夫！巾短情长，所未尽者，尚有万千，汝可以模拟得之。<br>  吾今不能见汝矣！汝不能舍吾，其时时于梦中得我乎？一恸。<br>  辛未三月廿六夜四鼓，意洞手书。<br>  家中诸母皆通文，有不解处，望请其指教，当尽吾意为幸。</p></blockquote><h3 id="疏梅筛月影"><a href="#疏梅筛月影" class="headerlink" title="疏梅筛月影"></a>疏梅筛月影</h3><blockquote><p>疏梅筛月影，寒枕对窗棂。<br>相似任摇落，梦雨到天晴。</p></blockquote>]]></content>
      
      
      <categories>
          
          <category> 诗词随笔 </category>
          
      </categories>
      
      
        <tags>
            
            <tag> 诗词 </tag>
            
        </tags>
      
    </entry>
    
    
    
    <entry>
      <title>红叶</title>
      <link href="/2024/01/18/My-New-Post/"/>
      <url>/2024/01/18/My-New-Post/</url>
      
        <content type="html"><![CDATA[<h3 id="红叶"><a href="#红叶" class="headerlink" title="红叶"></a>红叶</h3><p>红叶追风去，斜阳促月明。<br>晚来思绪少，一点彩云停。</p>]]></content>
      
      
      <categories>
          
          <category> 诗词随笔 </category>
          
      </categories>
      
      
        <tags>
            
            <tag> 诗词 </tag>
            
        </tags>
      
    </entry>
    
    
    
    <entry>
      <title>Hello World</title>
      <link href="/2024/01/17/hello-world/"/>
      <url>/2024/01/17/hello-world/</url>
      
        <content type="html"><![CDATA[<p>Welcome to <a href="https://hexo.io/">Hexo</a>! This is your very first post. Check <a href="https://hexo.io/docs/">documentation</a> for more info. If you get any problems when using Hexo, you can find the answer in <a href="https://hexo.io/docs/troubleshooting.html">troubleshooting</a> or you can ask me on <a href="https://github.com/hexojs/hexo/issues">GitHub</a>.</p><h2 id="Quick-Start"><a href="#Quick-Start" class="headerlink" title="Quick Start"></a>Quick Start</h2><h3 id="Create-a-new-post"><a href="#Create-a-new-post" class="headerlink" title="Create a new post"></a>Create a new post</h3><figure class="highlight bash"><table><tr><td class="gutter"><pre><span class="line">1</span><br></pre></td><td class="code"><pre><span class="line">$ hexo new <span class="string">&quot;My New Post&quot;</span></span><br></pre></td></tr></table></figure><p>More info: <a href="https://hexo.io/docs/writing.html">Writing</a></p><h3 id="Run-server"><a href="#Run-server" class="headerlink" title="Run server"></a>Run server</h3><figure class="highlight bash"><table><tr><td class="gutter"><pre><span class="line">1</span><br></pre></td><td class="code"><pre><span class="line">$ hexo server</span><br></pre></td></tr></table></figure><p>More info: <a href="https://hexo.io/docs/server.html">Server</a></p><h3 id="Generate-static-files"><a href="#Generate-static-files" class="headerlink" title="Generate static files"></a>Generate static files</h3><figure class="highlight bash"><table><tr><td class="gutter"><pre><span class="line">1</span><br></pre></td><td class="code"><pre><span class="line">$ hexo generate</span><br></pre></td></tr></table></figure><p>More info: <a href="https://hexo.io/docs/generating.html">Generating</a></p><h3 id="Deploy-to-remote-sites"><a href="#Deploy-to-remote-sites" class="headerlink" title="Deploy to remote sites"></a>Deploy to remote sites</h3><figure class="highlight bash"><table><tr><td class="gutter"><pre><span class="line">1</span><br></pre></td><td class="code"><pre><span class="line">$ hexo deploy</span><br></pre></td></tr></table></figure><p>More info: <a href="https://hexo.io/docs/one-command-deployment.html">Deployment</a></p>]]></content>
      
      
      
    </entry>
    
    
  
  
</search>
